<!DOCTYPE html>
<html lang="sr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viweport" content="width=device-width, initial-scale=1.0">
<title>Биографија</title>
<link rel="stylesheet" href="../stilovi.css">
</head>
<body>
    <p>Садржај:</p>
    <p><a href="biografija.html">Биографија</p>
    <p><a href="leonardodavinci.html">Леонардо да Винчи</a></p>
    <p><a href="podaciomeni.html">Подаци о мени</a></p>
    <p><a href="slikarstvo.html">Сликарство</a></p>
    <p><a href="tajnaveceraimonaliza.html">Тајна вечера и Мона Лиза</a></p>
    <p><a href="../index.html"></a></p>
    <hr>
<h1 id="Биографија">Биографија</h1>
<p>Скоро ништа није познато о Леонарду у најранијем периоду и развоју. Пре уласка у Верокијеву радионицу, нема података о његовом таленту који се највероватније развијао већ у родном Винчију – удаљеном тридесетак километара од упослених и бучних радионица градова Фиренце и Пистоје. Нису позната ни могућа дела из Леонардове руке пре 1473. године. Од ове године Леонардова каријера је у сталном успону и поруџбе које непрестано стижу га наводе да ради у престижним градовима-државама, Милану и Венецији, Фиренци, Риму, али и у Француској коју је водио краљ Франсоа I. Управо у тој њему страној земљи, Француској, 1519. године ће Леонардо – међународно признат као изузетан уметник и стваралац и један од главних симбола читаве ренесансе – завршити свој живот.

    „Године 1452, родио се један од мојих унука, син Сер Пјера, 15. априла, у три сата ујутро. Добио је име Лионардо. Крстио га је свештеник Пјеро ди Бартоломео де Винчи”, записао је његов деда Антонио, нотар по професији и одговоран за његов упис у матичну књигу рођених. По очевој линији Леонардова породица је припадала нижем племству земљопоседника, и води порекло у Винчију још из тринаестог века. Кућа Леонардовог оца још увек постоји и може се посетити.
    
    Леонардо је рођен као ванбрачни син – што у то време у Фиренци није било проблематично пред законом – Сер Пјера и Катерине, припаднице ниже сељачке класе. У својим рукописима Леонардо скоро да није помињао своју породицу нити своју рану младост. По оном што је познато, са пет година је живио у очевој кући, који се у међувремену оженио. За своје рано образовање је говорио да је била штета што није било систематичније и што тада није боље овладао основама латинског и геометрије, што ће учинити касније као већ одрастао човек.[3]
    
    Након смрти његовог деде Антонија, 1468. године, Леонардо одлази у Фиренцу, где се његов отац Сер Пјеро (који је већ имао дванаесторо дјеце), раније био преселио са својом породицом.
    
    У римованој хроници коју је написао Рафаелов отац Ђовани Санти, документу који је остао необјављен све до 19. века, се приповедају етапе путовања у Милано на које се 1468. године, упутио урбински војвода Федерико де Монтефелтро. У опису етапе у Фиренци, Ђовани набраја све њене познате уметнике међу којима и „двојицу једнаких младића по добу..., Леонарда да Винчија и Перуђина (Пјера дела Пјеве), једног изузетног сликара.”[3]
    
    Године 1468. Леонардо је имао шеснаест година. По једном документу из 1469. године, још увек је живео у породици са својим оцем Сер Пјером. Ђованијево помињање Леонарда у поменутом рукопису је назнака да је почео да се бави сликарством раније него што се мислило, пошто се за његов улазак у радионицу Андрее дел Верокија, једног од најпознатијих и најтраженијих уметника ренесансне Фиренце, обично узима 1469. година.</p>
<hr>
<a href="#top">Почетак странице</a>
   <hr>
</body>
</html>










